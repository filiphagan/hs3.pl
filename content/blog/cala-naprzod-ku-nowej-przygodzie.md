---
title: "Cała naprzód ku nowej przygodzie"
date: 2022-02-22T11:14:38+01:00
featureImage: /images/blog/blog-thumb-3.jpg
tags: ["hackerspace", "hs3", "przestrzeń"]
---

Tradycyjnie w każdy ostatni piątek miesiąca społeczność Hackerspace Trójmiasto spotyka się na pikniku. Jest to impreza na której celebrujemy różna sukcesy poprzedniego miesiąca i odpoczywamy nabierając sił przed kolejnym.

Do niedawna, takie pikniki organizowaliśmy w siedzibie Fundacji CUMY z którą współpracujemy przy wielu okazjach. W tym miesiącu tradycja ulegnie lekkiej modyfikacji.

Dzięki Wam mamy wreszcie nową miejscówkę! Lokal znajduje się w Gdańsku i jest dobrze skomunikowany zarówno ze szlakiem SKM/PKM, jak i z tramwajami. Obecność ważnej infrastruktury w postaci sklepów spożywczych, restauracji i pubów pomoże na pewno w integracji.

Na razie jest to przestrzeń dość kameralna, ale docelowo istnieje możliwość przejęcia sąsiednich pomieszczeń, w tym garażów. Mamy więc nadzieję że fizyczna przestrzeń będzie rosnąć dostosowując się do potrzeb rosnącej społeczności Hackerspace Trójmiasto.

Gorąco więc zapraszamy wszystkich tych którzy wspierają nas teraz oraz którzy wspierali nas w przeszłości. Będzie okazja do odnowienia znajomościi uczczenia wszystkiego tego co do tej pory razem zrobiliśmy. Więcej szczegółów w opisie wydarzenia: https://discord.gg/SvHTwWEtZG?event=944230689828655194

Do zobaczenia w piątek!