---
title: "Witamy po przerwie!"
date: 2021-11-12T15:30:38+01:00
featureImage: /images/blog/blog-thumb-1.jpg
tags: ["uszanowanko", "cześć", "hs3"]
---

Cześć!

Cieszymy się, że z nami jesteś! To nasz pierwszy wpis tutaj, przepraszamy że tak późno. Chcemy powiedzieć kim jesteśmy i jaki mamy cel. Szanujemy Ciebie i Twój czas, tak jak szanujemy...

No właśnie, to może zacznijmy od początku i dojdziemy do tego wspólnie?

Kim jesteśmy?

- **Społecznością**. Stawiamy to w pierwszej kolejności, ponad wszystkim innym. Jesteśmy ludźmi i dla ludzi. Szanujemy siebie, bo szanujemy każdego człowieka, który do nas trafia.

- **Ideą**. Właściwie to niewyczerpanym workiem idei. Każdy członek naszej społeczności wnosi do niej swoje wartości i priorytety. To czyni nas bardziej świadomymi.

- **Hackerami**. Majsterkowiczami, marzycielami, artystami i humanistami. Filozofami, budowniczymi, badaczami i graczami. Kształtujemy rzeczywistość w której żyjemy.

- **Przestrzenią**. Miejscem gdzie ludzie i ich idee mogą dojrzewać. Przestrzenią wymiany wiedzy i wzrostu świadomości. Przestrzenią do wspólnej realizacji projektów.

**Jesteśmy otwarci**. Chcemy, żebyście stali się częścią naszej społeczności jeśli wierzycie w naszą misję. Powiedz jakie wartości są dla Ciebie ważne. Podziel się z nami ideami, które napędzają Cię do działania.

A co jest ważne dla nas? Jedna wyjątkowo konkretna, choć jednocześnie ogólna zasada. Coś co czyni naszą społeczność silną.

Szacunek.

Jako społeczność uważamy, że szacunek jest podstawą zdrowych relacji. Szacunek daje podstawę dla dialogu i rozwoju. Jest naszą wartością elementarną. 

Dlatego dziś chcemy zaprosić Cię do nas. Jeśli akceptujesz nasze wartości, możesz stać się częścią naszej społeczności i otrzymać nasze wsparcie. Chętnie skorzystamy też z Twojego wsparcia jeśli wierzysz w to co robimy.

Jak możesz nas wesprzeć?

Wesprzeć nas można na trzy sposoby:
1. Stań się częścią społeczności, dziel się wiedzą i korzystaj: https://hs3.pl/join
2. Szepnij słowo - udostępnij informacje o nas oraz obserwuj nas i projekty w które się angażujemy.
3. Toss a coin to your hacker - wesprzyj nas cegiełką na Patronite.

To umożliwi nam dalszy rozwój i pomoże w opłaceniu lokalu w którym mamy nadzieję napić się z tobą kawy 😉

Niebawem zaczniemy dzielić się z Tobą aktualizacjami z życia naszej społeczności. A jest czym się dzielić bo dzieje się DUŻO. Dzięki za uwagę!

P.S. Misją Hackerspace Trójmiasto jest stworzenie otwartej przestrzeni technologicznej i budowanie społeczności ludzi wspierających się w rozwoju oraz dzielących wiedzą w przyjaznej atmosferze.