---
title: "Kolejny rok za nami"
date: 2021-12-31T16:08:38+01:00
featureImage: /images/blog/blog-thumb-2.jpg
tags: ["hackerspace", "hs3", "podsumowanie"]
---

Koniec roku sprzyja rozmyślaniom. Dlatego w przerwie między serniczkiem i szampanem zamyślilismy się i my, a oto nasze podsumowanie tego roku. Tylko uprzedamy, że było o czym myśleć, więc wpis będzie dłuższy niż sami się spodziewaliśmy. A co najlepsze, wypełniony sukcesami!

Przede wszystkim, jest to dla nas drugi rok jako społeczności "zdalnej". Realia pandemiczne są jakie są i musieliśmy zmierzyć się także z nimi. Okazało się jednak, że nasza dotychczasowa formuła sprawdziła się. Naszą główną platformą komunikacji pozostał Discord, który sam również doczekał się znaczącego rozwinięcia i oferuje obecnie szereg nowych funkcji. 

Co zmieniło się na naszym Discordzie? To co z pewnością da się zauważyć, to rozwinięcie kanałów tematycznych. Doszło wiele nowych pozycji i niemal w każdym obszarze wrze jakaś dyskusja, a dzięki wprowadzeniu wątków udaje nam się utrzymywać porządek. Dzięki wsparciu społeczności cieszymy się też lepszej jakości serwerem. Dzięki temu organizowane przez nas wydarzenia zyskały między innymi na jakości połączeń. Discord pozostał bowiem nie tylko miejscem spotkań społeczności, ale także platformą konferencyjną dla wydarzeń otwartych.

A tych było sporo. Zorganizowaliśmy między innymi Kombajn Game Jam, trzy edycje Zhackuj Siebie, HS3 AMA (dwa sezony!), Hackerspace Trójmiasto Jam (zwyciężył Space Smasher, zagrajcie bo warto: <https://hs3.pl/jam/spacesmasher9001>), a z ostatnich wydarzeń także własne akcje związane z Hacktoberfest i Advent of Code.

Do tego niezliczona ilość livehacków, w trakcie których wspólnie programowaliśmy, lutowaliśmy, uczyliśmy się i przegadaliśmy dziesiątki lub setki godzin. Nasze Live Hackingi dotyczyły między innymi Kubernetes Challenge, Kannthu Hackuje, Orpheus, Ninja Stopwatch, Flutter, Unity, Ethereum Blockchain, RPi od podstaw, SonicPi, RabbitMQ x JMS x Spring i wielu, wielu innych tematów.

Właściwie to lista jest niepełna, ponieważ zorganizowanych wydarzeń jest zbyt dużo, żeby je wszystkie liczyć czy wymieniać... Rok 2021 zdecydowanie należał do najaktywniejszych w naszej historii i świadczy o sile społeczości, która organizowała masę akcji spontanmicznie, oddolnie i z sukcesem. Wiele Live Hackingów dotyczyło bowiem np. rozbudowy botów obsługujących naszą społeczność. 

Co bardzo ważne, zgodnie z duchem społeczności zaczęliśmy się także uczyć. Powstała Biblioteka HS3, HS3 Academy i MLFun. Ostatnia z wymnienionych to akcja "podwójnie ucząca", ponieważ uczestnicy wspólnie uczą się uczenia maszynowego. 

Pandemia nie powstrzymała nas od działania i mimo ograniczeń zorganizowaliśmy wiele ciekawych akcji. Tylko w tym roku byliśmy partnerem dla Tygodnia Programisty, Animatonu, PyCode i Smart City Hackatonu.

Nie zabrakło też wspólnych pikników, czy wyzwań sportowych. Zorganizowaliśmy także warsztaty podcastowe z IKM i bibliotekarzami, wróciliśmy do stacjonarnej formuły Idea Squash, a także współorganizowaliśmy świetnie przyjęte wydarzenie 3d3miasto poświęcone drukowi 3D i powiązanym technologiom.

Słowem: DZIAŁO SIĘ.

Warto przy tym dodać, że dystans połeczny nie ograniczył naszej integracji. Społeczność zdobyła wielu nowych przyjaciół i kontaktów. Znacznie zacieśniliśmy też współpracę z IKM, Starterem, GPNT, Centrum Hevelianum, Cumami, Uniwersytetem Trzeciego Wieku i Fundacją Sarigato - Hakersi.
Nie zabrakło również okazji do szerzenia idei Hackerspace i kultury hackerskiej (Communities Show, Warsztaty z Bibliotekarzami, podsumowanie 3d3miasto dla Fundacji UP).

Co nie mniej ważne, wiele osób realnie skorzystało ze wsparcia społeczności. Także z naszego kanału poswięconego poszukiwaniu pracy. Gratulujemy zdobycia pracy lub przebranżowienia się!

Nic z tego nie byłoby możliwe gdyby nie Społeczność przez duże S. Dzięki wsparciu jej, naszych przyjaciół i Patronów, osiągnęliśmy więcej niż się spodziewaliśmy! Dziękujemy!

Nie pozostało nam więc nic więcej niż życzyć wszystkim szczęśliwego Nowego Roku. Życzymy Wam wielu sukcesów, aby rok 2022 był lepszy, aktywniejszy i bardziej owocny niż każdy wcześniejszy. A przede wszystkim, życzymy wszystkim i każdemu z osobna takiego wsparcia, jakiego sami doświadczyliśmy. 

Bawcie się dobrze Kochani!